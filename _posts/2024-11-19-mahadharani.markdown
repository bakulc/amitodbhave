---
layout: post
title: "आर्यमहाधारणी"
---

॥ ॐ नमः श्रीसर्वबुद्धबोधिसत्वेभ्यः ॥

॥ ॐ नमो भगवत्यै आर्यमहाधारण्यै ॥

एवं मया श्रुतम् एकस्मिन् समये भगवान् श्रावस्त्यां विहरति स्म । जेतवने अनाथपिण्डदस्यारामे महता भिक्षुसंघेन सार्धमर्धत्रयोदशभिर्भिक्षुशतैः ॥ अथ खल्वायुष्मानानन्दः साकेतके वर्षोषितः पात्रचीवरमादाय येन भगवान् तेनोपसंक्रान्तः । उपसंक्रम्य भगवतः पादौ शिरसाभिवन्द्य एकान्तेऽस्थाद् । एकान्तस्थितमायुष्मन्तमानन्दं भगवान् एतदवोचत् ॥ उद्गृह्ण त्वमानन्द इमानि महाधारणीमन्त्रपदानि सर्वसत्त्वानामर्थाय हिताय सुखाय धारय । ग्राहय । वाचय । मनसि कुरु । पर्यवाप्नुहि ॥ तत्कस्य हेतोः ॥ दुर्लभ ह्यानन्द महाधारणीमन्त्रपदाः । दुर्लभस्तथागतानां सम्यक्संबुद्धानां लोके प्रादुर्भावः ॥ तद्यथा ॥ औदुम्बरपुष्पसमम् ॥ यः कश्चिदानन्द कुलपुत्रा वा कुलदुहिता वा । इमां महाधारणीमन्त्रपदान् धारयिष्यति । वाचयिष्यति । ग्राहयिष्यति । मनसि करिष्यति । पर्यवाप्स्यति । नासौ शस्त्रेण कालं करिष्यति । न विषेण नाग्निना कालं करिष्यति । न चास्य राजभयं भविष्यति । न चास्य देवासुर(नागमरुत)गरुड(गन्धर्व)किंनरमहोरगयक्षराक्षसप्रेतपिशाचभूतकुम्भाण्डपूतनकटपूतनभूतापस्मारउन्मादकृत्यकर्म(छायायक्षकाखोर्द)ओस्तारकग्रहो वा भविष्यति । न चास्य ज्वरा वा । एकाहिका । द्व्याहिका । त्र्याहिका । चातुर्थका । सांनिपातिका । नित्यज्वरा । (भूतज्वरा) । विषमज्वरा ( । वातिका । पैत्तिका । सांनिपातिका । ) वा भविष्यन्ति । न (++++++) वा । मूलकर्मा वा भविष्यति ॥

॥ संय्यथीदं ॥ बले महाबले । ज्वले । महाज्वले । ज्वलिते । उक्के मुक्के । सम्पदे । महासम्पदे । तपने । महा+++ स्वाहा ॥

॥ तद्यथा ॥ ज्वाले । महाज्वाले । ज्वालने । महाज्वालने । तापने । महातापने । ज्वालिते । उग्गे बुग्गे । संभदे । महासंभदे । चक्रे । महाचक्रे । रक्ष रक्ष मां सर्वसत्त्वानां च सर्वभयेभ्यः सर्वव्याधिभ्यः स्वाहा ॥