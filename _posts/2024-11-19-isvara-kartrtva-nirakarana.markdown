---
layout: post
title: "ईश्वरकर्त्तृत्वनिराकृतिर्विष्णोरेककर्त्तृत्वनिराकरणं नाम"
---

༄༅། །དབང་ཕྱུག་བྱེད་པ་པོ་ཉིད་སེལ་བ་དང་ཁྱབ་འཇུག་བྱེད་པ་པོ་གཅིག་ཉིད་སེལ་བར་བྱེད་པ་བཞུགས།
༄༅༅། །རྒྱ་གར་སྐད་དུ། ཨཱི་ཤྭ་ར། ཀརྟྲྀ་ཏྭ་ནི་རཱ། ཀྲྀ་ཏིབྔི་ཥྞྲོ་རེ་ཀ་ཀརྟྲཱྀ་ཏྭ་ནི་རཱ་ཀ་ར་ཎྲཾ་ནཱ་མ།
ईश्वर । कर्तृत्वनिरा । कृति व्ङिष्ण्रोरेककर्तृर्व तिराकरण्रं नाम ।
॥ ईश्वरकर्त्तृत्वनिराकृतिर्विष्णोरेककर्त्तृत्वनिराकरणं नाम ॥

गुरोः पदाम्बुजं नत्वा वज्रसत्वं च भक्तितः ।
सुशिष्यप्रतिबोधार्थं कृपया लिख्यते मया ॥

अस्ति पुनरीश्वरः कर्त्ता स एव विचार्यतां । यः करोति स कर्त्ता । यः क्रियां करोति स कर्त्ता संज्ञो भवति । अत्र च वयं ब्रूमः । किमसौ सिद्धं करोति अथ असिद्धं वा । अत्र सिद्धं तावत् न कुरुते । साधनाभावात् । यथा सिद्धे पुद्गले पुनः कारणत्वं कर्त्तृत्वं नास्ति प्रागेव सिद्धत्वात् । अथासिद्धं करोति चेत् । बालुकातैलमसिद्धं । कूर्म्मलोमादिकमसिद्धं । एतदेव करोतु । पुनरत्र कर्त्तृत्वं न शक्नोति । कुतः । असिद्धत्वभावात् । एवमसौ । अथ सिद्धासिद्धं करोति तदपि न घटते परस्परविरोधात् । यः सिद्धः स सिद्ध एव योऽसिद्धः स एवासिद्धः । एवं तदनयोः परस्परविरोधः स्यादेवं । यथा च आलोकान्धकारयोर्जीवनमरणयोरिव । अथ यत्रालोको विद्यते । तत्रान्धकारो नास्ति । यत्रान्धकारस्तत्रालोको नास्ति एव । यो हि जीवति स जीवत्येव । यो मृतो मृत एव सः अत एव सिद्धासिद्धयोरैकत्वाभावात् । ईश्वरस्य कर्त्तृत्वं नास्त्येवेतिमतं । किञ्च अपरमपि दूषणं स्यात् । किं स्वयमुत्पद्य परान्करोति । अनुत्पन्नो वा । अनुत्पद्य च स्वयं । तावत्परान्कर्त्तुं न शक्नोति । कुतः स्वयमेवानुत्पन्नारूपत्वात् । यथाऽनुत्पन्नस्य वन्ध्यातनयस्य । कुर्दालपातनादिक्रिया न प्रवर्त्तते । तथा ईश्वरस्यापि । अथ च स्वयमुत्पद्य परान्करोति । तदा कस्मादुत्पन्नः । किं स्वतः किं परतः । उभयतो वा । अत्र स्वतस्तावन्नोत्पन्नः स्वात्मनि क्रियाविरोधात् । न हि खरतरकरवालधारा स्वमात्मानं च्छेत्तुं समर्थो भवति । न हि सुशिक्षितोऽपि नटपटुः स्वकीयं स्कन्धमारुह्य नर्त्तितुं शक्नोति । किञ्च स्वयमेव जन्यः स्वयमेव जनक इति । इत्येवं दृष्टमिष्टं वा । स्वयमेव पिता स्वयमेव पुत्र इति । निष वादो लोकप्रसिद्धः । अथ भवतु पर एवमपि न घटते । यावता ईश्वरस्य व्यतिरेकेन परस्याभावात् । अथ पारंपर्य्याद्भवतु । एवं च परतोऽप्यनवस्था प्रसङ्गस्यात् । अनादिरूपत्वात् । सतोयस्युदेरभावस्तस्यावसानस्य दूषणमभाव एव । बीजस्याभावे अङ्कुरदण्डशाखापत्रपुष्पफलादीनामभावो भवति । कुतो । बीजस्याभावात् । नोभयतः । उभयदोषदुष्टत्वात् । तस्मादसिद्धः कर्त्ता ॥

॥ इति ईश्वरकर्त्तृत्वनिराकृतिर्विष्णोरेककर्त्तृत्वनिराकरणं समाप्तमिति । कृतिरियमाचार्यश्रीनागार्जुनपादानामिति । षालुलोत्सावाधर्मपालभद्रेय्ग्युर्वाओ । तस्य शिष्येन लिखितं ॥
