---
layout: post
title: "चूडाभिक्षुणीकृतं श्रीशाक्यसिंहस्तोत्रं"
---

सदाहं नमे शाक्यसिंहं मुनीशं
स्वयंभूकृतेत्रागतं सिष्यसंघैः ।
सुनेपालमाहात्म्यसंम्यक्प्रकाशे
तथा नैयपालान् जनान् रक्षतुं च ।।१।।

सुदासात्मजं रक्षितुं काशिराजं
नृमांसाशिनं मातृदोषाद्भ्रमंतं ।
तथा पंचभूपात्मजानां शतं च
पुनर्योगिनं सोमपुत्रो बभूव ।।२।।

प्रियः सुप्रियः काशिजः सार्थवाहो
वदर्द्वीपयात्राप्तचिंतामणिभ्यः ।
सुवर्णादिरत्नानि वर्षन् धनाढ्यां
चकाराशुकाश्यान् भवां यो नमे त्वां ।।३।।

कपोतं ररक्षात्ममांसप्रदानै
भवन् सर्वदाख्यो महीपालवर्य्य ।
महासत्वनामा नृपालात्मजोसौ
सपुत्रां च व्याघ्रिं प्रसूतां नमे त्वां ।।४।।

स सर्वार्थसिद्धोभवल्लोकहेतो
गयाशीर्षमास्थाय कृत्वा सुतापं ।
सुदुर्लभ्य बोधिं समासाद्य बुद्धो
भवे त्वां नमे पाहि सर्वज्ञ नाथ ।।५।।

स्तुत्वा नत्वा पदांभोजे
श्रोतुं नेपालवर्णना ।
साभिलाषा मुदा चूडा
तिष्ठदेकांतमंजलिः ।।

।। इति चूडाभिक्षुणीकृतं श्रीशाक्यसिंहस्तोत्रं समाप्तं ।। ।। शुभं ।।