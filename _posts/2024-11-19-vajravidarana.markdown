---
layout: post
title: "आर्यवज्रविदारणनामधारणी"
---


॥ ॐ नमः श्रीसर्वबुद्धबोधिसत्त्वेभ्यः ॥

एवं मया श्रुतमेकस्मिन्समये भगवान् वज्रेषु विहरति स्म ॥ सर्वशरीरं च वज्रमयमधिष्ठाय । वज्रपाणिश्च बुद्धानुभावेन वज्रसमाधिं समापन्नः ॥ ततो वज्रपाणिः बुद्धानुभावेन सर्वबुद्धाधिष्ठानाच्च सर्वबोधिसत्त्वाधिष्ठानाच्च महावज्रक्रोधसंभूतं वज्रसारपदं भाषते स्म ॥
अच्छेद्यमभेद्यं
सत्यं
दृढं
स्थिरं
सर्वत्राप्रतिहतं
सर्वत्रापराजितम् ।
सर्वसत्त्वविद्रापणकरं
सर्वसत्त्वोत्सादनकरं
सर्वविद्याच्छेदनकरं
सर्वविद्यास्तम्भनकरं
सर्वकर्मविध्वंसनकरं
सर्वकर्मविद्रापणकरं
सर्वग्रहोत्सादनकरं
सर्वग्रहविमोक्षणकरम् ।
सर्वभूतापकर्षणकरं
सर्वविद्यामन्त्रकर्मपरायणकरम् ।
असिद्धानां सिद्धनकरम् ।
सिद्धानां चाऽविनाशनकरं
सर्वकर्मपदम् ।
सर्वसत्त्वानां रक्षकं
शान्तिकं पौष्टिकम् ।
सर्वसत्त्वानां स्तम्भनकरं
सर्वसत्त्वानां मोहनकरं ।
इदं मन्त्रमहाबलं बुद्धानुभावो यक्षेन्द्रो वज्रपाणिः प्रत्यभाषत ॥

॥ ॐ नमो रत्नत्रयाय ॥

सर्वपापक्षयं कृत्वा सर्वदुःखविनाशनम् । \
मनोभिः सर्वमन्त्राणां सर्वश्रीसमलंकृतः ॥

उपशान्तेन्द्रियो भूत्वा नष्टाश्रयहतायुषः । \
लक्ष्मीरपि विनष्टा च देवतैश्च पराङ्मुखाः ॥

कान्ताप्रियजने दुष्टा कुटुंबश्च उपद्रुताः । \
नास्ति स्वयं समर्थानां भूयो व्यसनमेव च ॥

ग्रहनक्षत्रपीडा वा‌ काखोर्ददारुणा ग्रहाः । \
पापकं पश्यते स्वप्ने शोकायाससमुच्छ्रितम् ॥

तेन सुस्नातशुचिना श्रोतव्यं सूत्रमुत्तमम् । \
शृण्वन्तु मे इदं सूत्रं गम्भीरं बुद्धगोचरम् ॥

प्रसन्नचित्तसुमनो शुचिवस्त्रैरलंकृता । \
ते च सर्वे च दुष्टात्मा उपसर्गा सुदारुणाः ॥

तेजस्य च प्रशाम्यते समन्ता सर्वमाप्नुताम् । \
आयुश्च वर्धते पुण्यं सर्वपापैर्विमोक्षितम् ॥

मणिसर्षपदूर्वाभिः रत्नाक्षतसचन्दनैः । \
वज्रग्रन्थिते पुष्पैर्जलमापूर्य काञ्चनम् ॥

घटं तु रजतश्चापि शुचिवस्त्रेण वेष्टितम् । \
एकविंशतिवारं वा वारानष्टोत्तरं शतं ॥

जपेद्वज्रविदारण्यां मन्त्रं स्नाप्य पार्थिवः सदा । \
एवं नित्यजपात्पुण्यं सर्वं सम्पद्यते शुभम् ॥

इदमवोचद्भगवान् वज्रपाणिभाषितमभ्यनन्दन्निति ॥

॥ आर्यवज्रविदारणनामधारणी समाप्ता ॥
