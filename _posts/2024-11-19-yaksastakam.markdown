---
layout: post
title: "यक्षाष्टकं"
---

॥ ॐ नमः श्रीजम्भलाराजाय ॥

अतसीपुष्पसंकाशं लोकनाथसुरेश्वरम् । \
कामरूपधरः श्रीमान् कृष्णराज नमोऽस्तुते ॥१॥

तप्तकाञ्चनवर्णाभा किरीटमकुटोज्ज्वला । \
सर्वलक्षणसंपूर्ण पूर्णभद्र नमोऽस्तुते ॥२॥

रक्तगौरमहातेज चिन्तामणिरिवोज्ज्वल । \
लोकश्रेष्ठो महावीर माणिभद्र नमोऽस्तुते ॥३॥

सरोजगर्भनिर्भास रत्नाभरणभूषित । \
धनेश्वर इति ख्यात लोकपाल नमोऽस्तुते ॥४॥

शंखकुन्देन्दुसंकाशं श्वेतपद्मनिभक्षणम् । \
कल्पवृक्ष महाकाय अमृतोघ नमोऽस्तुते ॥५॥

आवाहनसुरःश्रेष्ठ इन्द्रनीलसमप्रभः । \
रत्नहस्तमहातेजः यक्षराज नमोऽस्तुते ॥६॥

नीलजीमूतसंकाशं मेघदुन्दुभिनिःस्वनः । \
क्लेशान्तक महाभाग यक्षान्तक नमोऽस्तुते ॥७॥

द्वादशार्कमहातेज भृतात्मकुमुदश्रमः । \
अर्थिनामर्थदाता च नमस्ते वस्तुसाधक ॥८॥

येताञ्च यः पठेन्नित्यं श्रद्धाचित्तेन मानवः । \
श्रियं चालभते राजा सागरान्ता च मेदिनी ॥९॥

सिंहासनसुखासीनो वरबोधिसमन्वितः । \
सत्वानां देशयद्धर्म्मसर्व्वसत्वहितेच्छया ॥१०॥

यक्षाष्टकमिदं स्तोत्रं यः पठेच्छ्रीमतो नरः । \
सर्वपापविशुद्धात्मा बोधिञ्च लभते क्रमात् ॥११॥

॥ इति यक्षाष्टकं सम्यक्संबुद्धभाषितं समाप्तं ॥