---
layout: post
title: "आर्यसुवर्णप्रभासोत्तमसूत्रेन्द्रराजः देशनापरिवर्त्तः"
---

एकरात्रमतंद्रितेन स्वप्नान्तरगतं मया ।
दुन्दुभी रुचिरा दृष्टा समन्तकनकप्रभा ।।१।।

ज्वलमानं यथा सूर्यं समन्तेन विरोचते ।
प्रभासिता दशदिशो दृष्टाः बुद्धाः समन्ततः ।।२।।

निषण्णा रत्नवृक्षेषु वैडूर्येव प्रभास्वरे ।
अनेकशतसहस्रायां परिषदायां पुरस्कृताः ।।३।।

दृष्टं ब्राह्मणरूपेण राहनन्तं दुन्दुभिं ।
तेनाकोट्यमानाया इमा श्लोकाश्च निश्चराः ।।४।।

सुवर्ण्णप्रभासोत्तमदुन्दुभेन
शाम्यन्तु दुःखास्त्रिसहस्रलोके ।
अपायदुःखा यमलोकदुःखा
दारिद्रदुःखास्तथेह लोके ।।५।।

अनेन च दुन्दुभिशब्दनादिना
शाम्यन्तु सर्वव्यसनानि लोके ।
समंतसत्वा हृदयाहता‌ यथा
तथा तया शान्तभया मुनीन्द्र ।।६।।

यथैव सर्वार्यगुणोपपन्नः
संसारसर्वज्ञमहामुनीन्द्रः ।
तथैव भोन्तु गुणसागराः प्रजाः
समाधिबोध्यङ्गगुणैरुपेताः ।।७।।

अनेन च दुन्दुभिघोषनादिना
भवन्तु ब्रह्मेस्वर सर्व्वसत्वाः ।
शोभन्तु बुद्धत्ववरांगबोधाः
प्रवर्त्तयन्तु शुभधर्मचक्रं ।।८।।

तिष्ठन्तु कल्पानि अचिन्तियानि
देशन्तु धर्मं जगतो हिताय ।
हनन्तु क्लेशान्विधमन्तु दुःखां
समस्तरागं तथ दोषमोहं ।।९।।

ये सत्व तिष्ठन्ति अपायभूमौ
आदीप्तसंप्रज्वलिताग्निगात्राः ।
शृण्वंतु ते दुन्दुभिसंप्रवादितां
नमोस्तु बुद्धाय वचो लभन्तु ।।१०।।

जातिस्मराः सत्व भवंतु सर्व्व
जातीशता जातिसहस्रकोट्यः ।
अनुस्मरन्तः सततं मुनीन्द्रं
शृण्वंतु तेषां वचनं ह्युदारं ।।११।।

अनेन च दुन्दुभिघोषनादिना
लभंतु बुद्धेहि सदा समागमं ।
विवर्जयंतु खलु पापकर्म
चरंतु कुशलानि शुभक्रियाणि ।।१२।।

नरासुराणामपि सर्व्वप्राणिनां
यावंतु तां देशनप्रार्थनाय ।
अनेन च दुन्दुभिघोषनादिना
तत्सर्वि तेषां परिपूरयेषां ।।१३।।

ये घोरनरक उपपन्न सत्वा
आदीप्तसंप्रज्वलिताग्निगात्राः ।
निस्तीर्ण्णशोकाश्च परिभ्रमन्ति
निर्वापणं भष्यति षु चामुनाः ।।१४।।

ये दुःखसत्वा प्रवणश्च घोरा
नरकेषु प्रपतेषु मनुष्यलोके ।
अनेन च दुन्दुभिघोषनादिना
सर्व्वे च तेषां प्रशमंतु दुःखाः ।।१५।।

निस्त्राणमपरित्राणमशरण्यं कृतानि च ।
त्राता तेषां भवेयं च शरण्यः शरणोत्तमः ।।१६।।

समन्वाहरंतु मां बुद्धाः कृपाकारुण्यचेतसः ।
अत्ययं प्रतिगृह्णंतु दशदिक्षु व्यवस्थिताः ।।१७।।

यच्च मे पापकं कर्म कृमं पूर्वं सुदारुणं ।
तत्सर्वन्देशयिष्यामि स्थितोहं दशबलागतः ।।१८।।

मातापितॄनवज्ञानाद्बुद्धानामप्रजानता ।
कुशलं यावज्जातेन यत्र पापं कृतं मया ।।१९।।

ऐश्वर्यमदमत्तेन कुलरूपमदेन च ।
तारुण्यमदमत्तेन यत्र पापं कृतं मया ।।२०।।

दुश्चिन्तितं दरुक्तं च दुस्कृतेनापि कर्मणा ।
अनादंनवदृष्टेन यत्र पापं कृतं मया ।।२१।।

बालबुद्धिप्रवालेन अज्ञानावृतचेतसा ।
पापमित्रवशाच्चैवं क्लेशव्याकुलचेतसा ।।२२।।

क्रीडारतिवशाच्चैव शोकरोगवशेन वा ।
अतृप्तधनदोपेन यत्र पापं कृतं मया ।।२३।।

अनार्यजनसंसर्गादीर्ष्यामात्सर्यहेतुना ।
शाठ्यदारिद्रदोषेण ये तु पापाः कृता मया ।।२४।।

व्यसनागमकालेस्मिंकामानां भयहेतुना ।
अनैश्वर्यगतेनापि ये तु पापाः कृता मया ।।२५।।

चलचित्तवशेनैव कामक्रोधवशेन वा ।
क्षुत्पिपासार्दितेनापि यत्र पापङ्कृतं मया ।।२६।।

पानार्थं भोजनार्थं च वस्त्रार्थं स्त्रीषुहेतुना ।
विविधक्लेशसंतापैर्यत्र पापं कृतं मया ।।२७।।

कार्यवाङ्मानसं पापं त्रिधातुचरितं च तत् ।
यत्कृतमीदृशं रूपं तत्सर्वं देशयाम्यहं ।।२८।।

यत्तं बुद्धेषु धर्मेषु श्रावकेषु तथैव च ।
अगौरवकृतं स्याद्धि तत्सर्व्वन्देशयाम्यहं ।।२९।।

यत्तत्प्रत्येकबुद्धेषु बोधिसत्वेषु वा पुनः ।
अगौरवं कृतं स्याद्धि तत्सर्वं देशयाम्यहं ।।३०।।

सद्धर्म प्रतिक्षिप्त स्यादजानन्तेन मे सदा ।
मातापितृष्वगौरवं तत्सर्वं देषयाम्यहं ।।३१।।

मूर्खत्वेनापि बालत्वात्मानदर्पावृतेन च ।
रागद्वेषेण मोहेन तत्सर्वन्देशयाम्यहं ।।३२।।

पूजयित्वा दशदिक्षु लोके दशबलान्जजिनान् ।
उद्धरिष्याम्यहं सत्वान्सर्वदुःखाद्दशदिशि ।।३३।।

स्थापयिष्ये दशभूम्यां सर्वसत्वानचिन्तियान् ।
दशभूमौ स्थिहित्वा च सर्वेर्हन्तु तथागताः ।।३४।।

एकैकस्य हि सत्वस्य चरेयं कल्पकोटिया ।
यावच्छाक्यं हि तत्सर्वं मोक्षितुं दुःखसागरात् ।।३५।।

तेषां सत्वान देशेयं गंभीरां देशनामिमां ।
सुवर्ण्णप्रभासोत्तमा नाम सर्वकर्मक्षयंकरी ।।३६।।

येन कल्पसहस्रेषु कृतं पापं सुदारुणं ।
एकवेला प्रकासंतु सर्व वजंतु संक्षयं ।।३७।।

दशयिष्ये इमां सर्व्व सुवर्ण्णप्रभा च सोत्तमां ।
ये शृण्वन्ति शुभां तेषां संयांतु पापसंक्षयं ।।३८।।

स्थास्यामि दशभूमौ तां दशरत्नांपरे वरे ।
आभासयं बुद्धगुणैस्तरेयं भवसागरात् ।।३९।।

तषो समुद्रौ सङ्घानां गंभीरं गुणसागरं ।
अचिन्त्ययं बुद्धगुणैः सर्वज्ञत्वं प्रपूरये ।।४०।।

समाधिशतसहस्रैर्द्धारणीभिरचिन्तयैः ।
इन्द्रियैर्बलबोध्यंगै भवेयं दशबलोत्तमः ।।४१।।

व्यवलोकय मां बुद्धः समन्वाहृतचेतसा ।
अत्ययं प्रतिगृह्णातु मोचयतु मां भयात् ।।४२।।

यत्र पापकृतं पूर्व्वं मया कल्पशतेषु च ।
तस्यार्थं शोकचित्तोहं कृपशोस्तृष्णयार्दितः ।।४३।।

भवामि पापकर्माणां सतत दीनमानसः ।
यत्र यत्र चरिष्यामि न चास्ति मे बलं क्वचित् ।।४४।।

सर्वे कारुणिका बुद्धाः सर्वभयहरा जिनाः ।
अत्ययं प्रतिगृह्णन्तु मोचयन्तु मां भयात् ।।४५।।

क्लेशकर्मफलं मह्यं प्रवाहयन्तु तथागताः ।
स्नापयंतु च मां बुद्धाः कुरुण्यविमलोदकैः ।।४६।।

सर्वपापं देशयामि यंतु पूर्व्वकृतं मया ।
यच्च ह्येतर्हि मे पापं तत्सर्वन्देशयाम्यहं ।।४७।।

आपत्या सर्वमापद्यं सर्व्वदुस्कृतकर्मणा ।
न छादयामि तत्पापं यद्भवे मम दुस्कृतं ।।४८।।

त्रिविधं कायिकं कर्म वाचिकं तु चतुर्विधं ।
मानसं त्रिप्रकारं च तत्सर्व्वं देशयाम्यहं ।।४९।।

कायकृतं च वाक्कृतं मनसा च विचिन्तितं ।
कृतन्दशविधं कर्म तत्सर्व्वं देशयाम्यहं ।।५०।।